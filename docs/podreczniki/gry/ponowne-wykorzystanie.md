# Ponowne wykorzystanie

## Opis gry
Gra ma na celu kształtowanie zachowań proekologicznych związanych z ponownym wykorzystaniem materiałów wśród dzieci i młodzieży poprzez rozgrywkę.
Gra jest typu tower defense. Gracz broni określonego terytorium wyznaczonego na końcu 
planszy przed przeciwnikami, sadząc różnorodne rośliny, z których każda ma unikalne zdolności 
bojowe oraz używając zebranych śmieci okresowo pojawiających się na planszy (ponowne wykorzystanie). 
Celem jest przetrwanie fal atakujących przeciwników, korzystając ze strategicznego rozmieszczania roślin oraz zebranych śmieci (pudełko, dynamit, pułapka, widelec) na planszy. 
Gra oferuje różnorodne poziomy trudności. Gra staje się coraz trudniejsza wraz z upływem czasu i kończy się po osiągnięciu przez pierwszego przeciwnika chronionego terenu, czyli końca planszy.




## Przebieg rozgrywki
### Poziomy trudności
Gracz przy rozpoczęciu rozgrywki dokonuje wyboru jednego z trzech poziomów trudności: łatwy, średni, trudny.
W zależności od dokonanego wyboru gra dostosowuje ilość dostępnych zasobów przy rozpoczęciu rozgrywki.
Czym wyższy poziom trudności tym większa szansa na to, że na planszy pojawi się przeciwnik poruszający się szybciej
i posiadający wyższy poziom życia, przez co trudniej go zlikwidować.

### Wykorzystanie kompostu
W grze kompost pełni rolę środka płatności za rośliny dostępne w sklepie.
Gracz zbiera kompost poprzez zbieranie organicznych śmieci wyrzucanych okresowo przez śmieciarkę.
Zakup rośliny odbywa się poprzez wybranie określonej rośliny ze sklepu i ustawienie jej na jednym z pól planszy,
które nie jest zajęte przez inny obiekt służący do obrony przed przeciwnikami. Jeśli gracz posiada wystarczającą ilość kompostu 
do zakupu wybranej rośliny, jest ona ustawiana na wybranym polu i automatycznie aktualizowana jest ilość kompostu jaką posiada gracz.

## Zakończenie gry
Gra kończy się, gdy pierwszy przeciwnik dotrze do chronionej części planszy. Wynik gry zapisywany jest do bazy
pod warunkiem, że użytkownik grający w grę osiągnął minimalną ilość punktów uznaną za wystarczającą do przejścia gry - 500.
Po zakończeniu gry użytkownik może rozpocząć grę ponownie lub wrócić do menu głównego.